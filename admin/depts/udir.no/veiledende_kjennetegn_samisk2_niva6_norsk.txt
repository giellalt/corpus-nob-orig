Samisk som andrespråk: veiledende nasjonale kjennetegn på måloppnåelse for
standpunktvurdering etter nivå 6

Kjennetegn på måloppnåelse beskriver kvaliteten på kompetanse i faget. Kjennetegnene er utformet på tvers
av hovedområdene i faget og med utgangspunkt i kompetansemålene i læreplanen. De må derfor brukes
sammen med læreplanen.

Kjennetegn på måloppnåelse er ment å være til hjelp ved standpunktvurderingen av elevens samlede
kompetanse i faget. Standpunktkarakteren skal uttrykke den kompetansen eleven har i faget ved
avslutningen av opplæringen. Kjennetegnene er utformet slik at de skal gi muligheter for konkretisering og
tilpasning. Du kan lese mer om vurdering på nettsidene til Utdanningsdirektoratet:
www.udir.no/Vurdering/Standpunktvurdering-i-fag/

Kjennetegnene er inndelt i to: samisk som andrespråk muntlig og samisk som andrespråk skriftlig.
Hovedområdet språk, kultur og litteratur er integrert i de to delene.

Kjennetegnene er utformet på tre nivåer. Tabellen må leses horisontalt for å lese progresjonen mellom de
ulike nivåene og vertikalt for å finne elevens samlede kompetanse.

SAMISK SOM ANDRESPRÅK - NIVÅ 6 - MUNTLIG

Karakteren 2

Eleven ...

- bruker et ordforråd som i noen
grad dekker behovet for å uttrykke
opplevelser, følelser, erfaringer,
kunnskap og egne meninger

- samhandler i noen grad for å
forstå og gjøre seg forstått i
samtaler og presentasjoner

- lytter og gjengir konkret innhold,
gir eksempler på enkelte sider av
tekster og uttrykker egne meninger
på en enkel måte

- presenterer noe fagstoff på en
forståelig måte og
kan bruke enkelte
presentasjonsverktøy

Karakteren 3 og 4

Eleven ...

- bruker et ordforråd som stort sett
dekker et behov for å uttrykke
opplevelser, følelser, erfaringer,
kunnskap og egne meninger

- samhandler nokså godt for å forstå
og gjøre seg forstått i samtaler og
presentasjoner

- lytter og forstår deler av innholdet
av lengre tekster og uttrykker egne
meninger om enkelte sider ved
tekster

- presenterer faglige emner på en
nokså god måte og kan bruke
digitale verktøy og medier til en viss
grad tilpasset formålet

Karakteren 5 og 6

Eleven ...

- bruker et ordforråd som kan
uttrykke opplevelser, følelser,
erfaringer, kunnskap og egne
meninger

- samhandler godt for å forstå og
gjøre seg forstått i samtaler og
presentasjoner

- lytter og forstår hovedinnholdet
av lengre tekster og reflekterer
over ulike sider ved tekster

- presenterer ulike faglige emner
formålstjenlig og
bruker digitale verktøy og medier
formålstjenlig

SAMISK SOM ANDRESPRÅK – NIVÅ 6 - SKRIFTLIG

Karakteren 2

Eleven ...

- leser og gjengir noe av
hovedinnholdet eller enkeltdeler i
tekst

- leser og reflekterer over enkelte
sider ved utvalgte sjangre

- skriver tekster med enkelt
ordforråd og setningsbygning, og
mestrer til en viss grad
grunnleggende grammatikk

- skriver ulike typer tekster med
enkelte kjente virkemidler, og
tilpasser tekstene til en viss grad til
formålet med tekstene

- bruker enkelte kilder i arbeid med
egne tekster og oppgir kildene

Karakteren 3 og 4

Eleven ...

- leser og refererer hovedinnholdet i
tekst

- leser og reflekterer over innhold og
form i enkelte sjangre

- skriver tekster med dekkende
ordvalg og enkel setningsbygning, og
mestrer stort sett grunnleggende
grammatikk

- skriver ulike typer tekster med noen
virkemidler, og tilpasser tekstene til
formålet med tekstene

- bruker stort sett relevante kilder i
arbeid med egne tekster og oppgir
kildene

Karakteren 5 og 6

Eleven ...

- leser, refererer og oppsummerer
hovedinnhold i tekst

- leser og reflekterer over innhold
og form i ulike sjangre

- skriver tekster med variert
ordvalg og variert setningsbygning,
og mestrer grunnleggende
grammatikk

- skriver ulike typer tekster med
forskjellige virkemidler tilpasset til
formålet med tekstene

- bruker relevante kilder i arbeid
med egne tekster bevisst og oppgir
kildene på en etterprøvbar måte
slik at leseren kan finne fram til
dem
